# Software-University-TechModule
SoftUni - Homework

Курсът "Technology Fundamentals" разширява началните умения за писане на програмен код 
и запознава с базови техники и инструменти за практическо програмиране отвъд писането на 
прости програмни конструкции.

Наред с техниките за програмиране курсът развива алгоритмично мислене и изгражда умения за решаване на проблеми чрез работа
върху стотици практически упражнения.

Методиката на обучение е изключително практическа. Изучаваният материал е представен с основна теория, с многобройни примери 
и огромно количество практически задачи с нарастваща трудност и надграждащи се една след друга, с подробни постъпкови указания.
Практическата работа в клас с активната помощ на преподаватели и асистенти (или вкъщи за онлайн студентите) е над 70%.

По време на курса, участниците ще се запознаят с основите на Web разработката, които ще бъдат изучавани чрез практическо 
опознаване на начина на функциониране на web приложенията в избраното професионално направление и ще добият представа за цялата 
програма на обучение, която им предстои до получаването на диплома за софтуерен инженер. Курсът завършва с разработка на практически
проект от студентите.

Знанията на студентите се оценяват с един междинен изпит по програмиране и с финален практически изпит по програмиране и основи
на уеб разработката.
